230 SENECAE

nullius terrestris animalis sed qualis esse marinis beluis solet,
raucam et implicatam, putavit sibi tertium decimum laborem ve-
nisse. diligentius intuenti visus est quasi homo. accessit itaque
et quod facillimum fuit Graeculo, ait:
τίς πόθεν εἶς ἀνδρῶν, πόθι τοι πόλις ἠδὲ τοκῆες,· 5

Claudius gaudet esse illic philologos homines, sperat futurum
aliquem historiis suis locum. itaque et ipse Homerico versu
Caesarem se esse significans ait:

Ἰλιόθεν με φέρων ἄνεμος Κικόνεσσι πέλασσεν.
erat autem sequens versus verior, aeque Homericus: 10

ἔνθα δ’ ἐγώ πόλιν ἔπραθον, ὤλεσα δ’ αὐτούς.

6 et imposuerat Herculi minime vafro, nisi suisset illic Febris,
quae fano suo relicto sola cum illo venerat: ceteros omnes deos
Romae reliquerat. ‘iste' inquit ‘mera mendacia narrat. ego tibi
dico, quae cum illo tot annis vixi: Luguduni natus est, Marci 15
municipem vides. quod tibi narro, ad sextum decimum lapidem
natus est a Vienna, Gallus germanus. itaque quod Gallum sa-
cere oportebat, Romam cepit. hunc ego tibi recipio Luguduni
natum, ubi Licinus multis annis regnavit. tu autem , qui plura
loca calcasti quam ullus mulio perpetuarius, [Lugudunenses] 20
scire debes multa milia inter Xanthum et Rhodanum interesse.’
excandescit hoc loco Claudius et quanto potest murmure irasci-
tur. quid diceret, nemo intellegebat, ille autem Febrim duci
iubebat. illo gestu solutae manus et ad hoc unum satis firmae,
quo decollare homines solebat, iusserat illi collum praecidi. pu· 25

7 tares omnes illius esse libertos: adeo illum nemo curabat. tum
Hercules ‘audi me’ inquit ‘tu desine fatuari. venisti huc, ubi
mures ferrum rodunt. citius mihi verum, ne tibi alogias excu-
tiam'. et quo terribilior esset, tragicus fit et ait:

‘exprome propere, sede qua genitus cluas, 30
hoc ne peremptus stipite ad terram accidas;

haec clava reges saepe mactavit feros.

quid nunc profatu vocis incerto sonas?

quae patria, quae gens mobile eduxit caput?

edissere. equidem regna tergemini petens 35
longinqua regis, unde ab Hesperio mari

Inachiam ad urbem nobileadvexi pecuS,

vidi duobus imminens fluviis iugum,

quod Phoebus ortu semper obverso videt,

ubi Rhodanus ingens amne praerapido fluit, 4ο

 

10 aeque Homericus suspecta ΙΙ 12 homini minime lunius ΙΙ 15 marci
corruptum ea: nomine opinor gallico, es'. μάρκαν ecum, Marcomagum al.

