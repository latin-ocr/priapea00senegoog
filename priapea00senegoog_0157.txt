PRIAPEA 151

LXIIII

Quidam mollior anseris medulla ⁸
furatum venit huc amore poenae:
furetur licet usque, non videbo.

LXV
Hic tibi, qui rostro crescentia lilia mersit,
caeditur e tepida victima porcus hara:

ne tamen exanimum facias pecus omne, Priape,
horti sit, facias, ianua clausa tui.

LXVI

Tu, quae ne videas notam virilem,
hinc averteris, ut decet pudicam:
a mirum nisi quod times videre,
intra viscera habere concupiscis,

LXVII

Penelopes primam Didonis prima sequatur
et primam Cadmi syllaba prima Remi,
quodque fit ex illis, mihi tu deprensus in horto,
fur, dabis: hac poena culpa luenda tua est.

LXVIII

Rusticus indocte si quid dixisse videbor, .
da veniam: libros non lego, poma lego.
sed rudis hic dominum totiens audire legentem
cogor Homeriacas edidicique notas.
ille vocat, quod nos ψωλήν, ψολόεντα κεραυνόν, 5
et quod nos culum, κουλεόν ille vocat.
μερὸαλέον certe nisi res non munda vocatur,
et pediconum mentula merdalea est.
quid? nisi Taenario placuisset Troica cunno
mentula, quod caneret, non habuisset opuS. 10
mentula Tantalidae bene si non nata fuisset,
nil, senior Chryses quod quereretur, erat.
haec eadem socium tenera spoliavit amica,
quaeque erat Aeacidae, maluit esse suam.

 

movente Heinsius. conieci figuris —- contenta non est pruriensque ss
LXV 1 mersit Ι 4 fortasse sit posthac ΙΙ LXVI 3 nimirum aul nil mirum u
LXVII 1 Dido fac alii (Didus Heinsius) Ι 3 tu mihi plurimi {l LXVIII 4
corismeracas Ι 5 psoleon ille vocat nos quod psolenta ceraunon Ι 6 id
quod alii Ι 7 nisi] si Weber-us Ι 9 quod libri: qui Heinsius Ι 11 nota

